+++
title = "Skautská detektivní kancelář – úkol 1 – do 25. dubna 2021 do půlnoci."
date = 2021-04-19
draft = false
tags = ["SDA"]
+++


Každý detektiv musí být **K**reativní, musí umět najít správné **I**nformace, mít **L**ogické myšlení a ten skautský by měl mít ještě navíc **L**ásku k přírodě.
Za splnění každé části můžete získat až 20 bodů a prémii 20 bodů dostanete, když splníte úkoly všechny. Někdy to bude na zabití:

**K** Vytvoř GPS graffiti. Jak na to se dozvíš [zde (https://www.facebook.com/skaut/posts/10157533725477447)](https://www.facebook.com/skaut/posts/10157533725477447)

**I** Žateckou bránu zná každý Louňák. Ptám se, jak se jmenovala druhá brána, která stávala ve východní části městského opevnění a kdy byla zbořena. Napovím, že to bylo v roce MDCCCLXI. 

**L** Král měl tři dcery: Anežku, Bertu a Cecílii. Anežka vždycky mluvila pravdu, Berta vždycky lhala a Cecílie někdy mluvila pravdu a někdy lhala. Ke dvoru přijel cizí princ, aby se ucházel o pravdomluvnou Anežku. Král jej zavedl do síně, kde všechny tři dcery seděly vedle sebe, a řekl, že princi Anežku dá, pokud pozná, která z nich to je. Přitom smí každé z nich položit jedinou otázku. Princ chvíli přemýšlel, a pak položil všem tutéž otázku: "Jak se jmenuje princezna, která sedí uprostřed?" Princezna sedící vlevo odpověděla: "Anežka." Princezna sedící uprostřed odpověděla: "Berta." Princezna sedící vpravo řekla "Cecílie." Princ se jen maličko zamyslel a princeznu podle odpovědí poznal. Která z princezen je pravdomluvná Anežka? 

**L** V Masarykových sadech roste jeden chráněný strom. Informace o jeho obvodu (měří se ve výšce 1,3 m) se v různých pramenech liší. Zkuste sami změřit jeho obvod (dobrou pomůckou je krejčovský metr). Jaký je překlad jeho latinského názvu acerifolia? V Lounech máme po tomto stromu pojmenovanou i ulici, ze které můžete vejít do malého parku – zajímá mě jeho název. 

Tak hodně štěstí a nezapomeňte: co vás nezabije, to vás posílí. 

- Pošťák