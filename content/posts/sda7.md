+++
title = "Skautská detektivní kancelář – úkol 7 – do 6. června 2021 do půlnoci."
date = 2021-06-08T10:22:29+02:00
draft = false
tags = ["SDA"]
+++

Každý detektiv musí být **K**reativní, musí umět najít správné **I**nformace, mít **L**ogické myšlení a ten skautský by měl mít ještě navíc **L**ásku k přírodě.

Za splnění každé části můžete získat až 20 bodů a prémii 20 bodů dostanete, když splníte úkoly všechny. Někdy to bude na zabití:

**K** Tvým úkolem je udělat zajímavou fotku, na které bude zachycena historie města. Jestli to bude celá památka (např. kostel), její část (např. věž) nebo detail (např. klika), to nechám na tobě.

**I** Mezi lounské rodáky patří také Otakar Jaroš, takže zjisti
- ve kterém městě prožil své dětství
- jak se jmenuje řeka u vesnice Sokolovo, kde padl
- jsou vesnice Sokolovo na Ukrajině a město Sokolov na Karlovarsku vzdálena více než 1000 km
- které z pěti válečných vyznamenání získal za svého života
- co znamená spojení „in memoriam“

**L** Vinař lisoval hrozny, když kolem jel pán statku, který požádal o čtyři litry moštu do svého pětilitrového kamenného džbánu. Vinař měl mošt v sudu a k dispozici jen třílitrovou sklenici. Jak to provedli?

**L** Lidově se mu říká červenák, červenka, bliják, blivák, jenerál, kardinál, karmazín, krousťák, krvák, růžovák, safián nebo také umrdlák. Jde o jednu jedovatou houbu.
- Jak se jmenuje česky?
- Jakou barvu má jeho třeň?
- Je největším druhem svého rodu?
- Kde v našem okrese byste ho mohli najít?
