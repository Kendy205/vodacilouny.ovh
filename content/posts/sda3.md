+++
title = " Skautská detektivní kancelář – úkol 3 – do 9. května 2021 do půlnoci. "
date = 2021-04-26
draft = false
tags = ["SDA"]
+++

Každý detektiv musí být **K**reativní, musí umět najít správné **I**nformace, mít **L**ogické myšlení a ten skautský by měl mít ještě navíc **L**ásku k přírodě.
Za splnění každé části můžete získat až 20 bodů a prémii 20 bodů dostanete, když splníte úkoly všechny. Někdy to bude na zabití:

**K** Nakresli, jak asi vypadala Pražská brána do města. Nemusíš se držet skutečnosti.

**I** Barokní špitál. Zjisti, který architekt ho navrhl, ve kterém století byl špitál postaven, jaké dvě barvy dominují na fasádě a komu byla zasvěcena kaplička, která stávala vedle a byla zbořena roku 1834. 

**L** V zemi je vykopán čtvercový příkop, stejné šířky, napuštěný vodou. Jeho vnitřek tvoří jakýsi čtvercový ostrov. Vy stojíte na břehu a chcete se na ten ostrov dostat. K dispozici máte dvě stejně dlouhá prkna jen o malinko kratší než je šířka příkopu. Jak se s použitím prken na ostrov dostat? Samozřejmě, že skákání a plavání a podobné nesmysly se nepočítají. S prkny můžete manipulovat dle libosti, ale nemáte už nic jiného. 
![SDA3](img/sda/sda3.jpg)

**L** Adonis Vernalis už na Oblíku kvete. Zjisti, jak se jmenuje česky a jaký stupeň ochrany má v české legislativě. Zjisti, kdo to byl Adonis. Jaké další (alespoň dva) druhy rodu Adonis u nás rostou? 

Tak hodně štěstí a nezapomeňte: co vás nezabije, to vás posílí.

*-Pošťák*
